 

6 PRAEFA'HO.

meorum exegeticorum moderatorem ducemque habui in alma
Universitate Lovaniensi.

Praeter duas illas editiones supra indicatas, tertiam etiam,
nimirum Taurinam Hyacinthi Mart'ett‘el, a. 1851, diligenter
inspexi, propterea quod praefixum habeat decretum approbationis
a sacra Indicis Congregatione, die 26 Junii 1856, datum, quo
constat < Ecl‘itionem illam ad Zeqes α Clemente PP.¹ VIII latas
‹ perfectissime emelotam esse. 2> Animadverti tamen hanc editionem,
in minimis quibusdam, v. gr. in interpunctionibuS, et'literis
majusculis, haud raro ab editione Vaticana discrepare : quas
quidem differentias, quum sensum reddant clariorem, saepenumero
retinui.

Lectorum monitum velim in scribendis vocabulis graecis
spiritus leneS, quemadmodum et accentus qui nihil ad vim vocum γ
efficiunt, semper praetermitti. Ergo notamus tantum spiritus
asperos et iota subscripta.

Quotiescumque stellulam nomini scriptoris praefigimUS, signum
est eum catholicum non esse.

In limine hujusce operis liceat mihi verba repetere quae expli-
cationi Psalmorum a. 1866 editae praeposui. Itaque plenam rursum
perfectamque profiteor obedientiam erga Ecclesiam catholicam,
quae colu-mna est et firmamentum, veritatis (l Tim. ΙΙΙ, 15), et
cujus est judicare de vero sensu et de interpretatione Scripturarum
sacrarum (conc. Trid. sess. IV). Omnia etiam scripta mea judicio
Sedis Apostolicae Romanae, cujus Pontifici, s. Petri successori,
regimen universae Ecclesiae atque infallibile docendi maqisterium
(cf. conc. Vatic. sess. 4) divinitus commissum est, sincerissimo
mentis cordisque obsequio, libenter submitto.

 

 

