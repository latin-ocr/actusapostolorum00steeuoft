 

 

Locus scarrrloms. 21

 

clades Hierosolymitana‚ exaratum non esse. Etenim nulla hujus
calamitatis fit mentio, quum tamen parum sit probabile Lucam
praetermittere voluisse factum illud3 eo vel magis quod per ejus
narrationem ostendisset, Christi praedictionem, quam ipse in
Evangelio suo (cap. XX1) refert, eventu confirmatam fuisse.
Tantum abest ut vel innuatur illa calamitas ut contra sermo
ubique fiat de civitate et templo, cultusque Mosaici caeremoniis,
quasi adhuc omnia sarta tecta exstarent. Ergo tempus scriptionis
iuter a. 63 et 70 coarctatur.

3⁰ Difficile est rem propius definire. Attamen conjectura eorum
qui opinantur opus editum fuisse circa finem biennii quo Paulus
Romae in vinculis mansit, anno 63 vel 64, nobis satis arridet3

si enim tardius scripsisset auctor, de liberato Paulo aliquid sane ,

dixisset; certe etiam verba Pauli quibus Ephesiuos presbyteros
valere jubet, cap. XX, 25, sine quadam annotatione aut animad-
versione non retulisset ε vide infra explicationem hujus versiculi.

Igitur Actus composuit haud ita multo post exaratum Evan-
gelium suum, cujus videtur historiam continuare, et pene eodem
filo subtexere.

Nonnulli cum Hug censent librum tardius, sc. circa tempus
obsidionis Hierosolymitauae, confectum fuisse, hac innixi ratione,
cap. Vssl, 26, urbem Gazam dici devastatam, quod quidem
ea tempestate accidit. Verum alius videtur esse loci istius sensus ε
nam adj. deserta, vel devastata ad subst. via, potius quam ad
Gaza, refertur. Deinde, si ponamus Lucam scripsisse circa a. 70,
mente concipere vix possumus quare ipse ne minimum quid
dicat de gloriosa Pauli morte, quae antea contigerat, nempe

priusquam Nero a. 68 morte occubuit.

ᾧ 12. Locus scriptionis.

De loco, quo Acta composita fuerint, multum ambigitur, et
magis quidem quam de scriptionis tempore. Ceterum loci definitio
a quaestione temporis aliquatenus pendet. Si enim admittamus
opus editum fuisse antequam Pauli vincula Romana soluta essent:

'quum Lucas testetur (Act.- Ap. XXVIII, 16) se cum Apostolo

Romam venisse, valde probabilis erit s. Hieronymi conjectura

1³³* (De viris illustr. c, 7), qui censet Romae exaratam fuisse Acgorum

