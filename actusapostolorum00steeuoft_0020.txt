14 1N'1‘RODUCT10 1N Aeros APOSTOLORUM.

Et re quidem vera, nonnisi una refertur Pauli disputatio ι
dogmatica, illa quam Antiochiae Pisidiae in Synagoga instituit
(cap. XIII, 16); una oratio ad gentiles, ea quam in Areopago
dixit (cap. XVII, 22), unus sermo hominis amicos valere
jubentis, ille nempe quem Mileti habuit (cap. XX, 18) ; una, qua
seditionem populi sedaret, concio, Hierosolymis facta (cap.
XXII), una alteraque apologia sui ipsius, videlicet cum sese
defendit primum coram Felice (cap. XXIV), et deinde coram
Agrippa (cap. XXVI). Eodem ductus fine, auctor Actuum semel
tantum refert Paulum flagellis caesum (Philippis, cap. XVI, 22),
aut lapidibus obrutum fuisse (Lystris, cap. XIV, 18), unum
memorat naufragium ab eo passum, illud nimirum quod, dum
iret Romam, accidit (cap. XXVII); duas ad summum inserit
visiones proprie divinas ei concessas, sc. Corinthi (cap. XVIII, 9)
et Hierosolymis (cap. XXIII, ll). Divinas, inquam, nam praeter
has de duabus aliis mentio fit : una Troade (cap. XVI, 9), altera
in mari (cap. XXVII. 23), in quibus tamen non ipse Dominus
Paulo videndum se praebuit, sed in priore vir Macedo, in
posteriore angelus ei adstitit. Porro, una narratur extasis ejus
(cap. XXII, 17), semel legitur mortuum ad vitam revocasse
(Eutychum, cap. XX, 9), semel etiam, daemonem e corpore
hominis expulisse (cum Pythonissam liberavit, cap. XVI, 18).
Adde nonnisi unam praedictionem in Actibus inveniri, puta, illam
qua Apostolus didicit a Spiritu sancto multa se passurum esse

Hierosolymis (cap. XX, 23); etc.

ᾧ 7. Auctor seu authentia.

Auctor intelligitur, qui, Deo movente, dirigente et inspirante,
scripsit : auctor itaque secundarius sive humanus. Auctor enim
primarius omnium s, Scripturae librorum unus idemque est,

Deus seu Spiritus sanctus.

Jam vero, extra omne dubium est, eumdem s. Lucam, qui
tertium ordinavit Evangelium, hunc quoque Actuum librum
concinnasse. Quisrautem fuerit Lucas, dicitur in prolegomenis
ad ejus Evangelium. Δ,

Argumenta authentiae aeterna e monumentis historicis eruuntur,
nempe e testimoniis ss, Patrum antiquissimorumque scriptorum,
qui unanimi consensu hoc opus s.. Lucae tribuunt. Jam s·

 

 

 

