    

ἴτ’,
, ,

 

scopus Andronis, 9

5⁰ Tandem non pauca ad primorum christianorum vitam mores-

que, praesertim in ecclesia Jerosolymitana et·Antiochena, refe-
runtur.

Inde concludimuS, consilium Lucae non fuisse ut historiam
proprie dictam apostolorum omnium, aut aliquorum ex ipsis,
aut unius quidem Pauli concinnaret; a fortiori eum noluisse
historiam conscribere plenam absolutamque eorum omnium quae,
primis Ecclesiae temporibus, a Christi in coelum ascensu usque ad
s. Pauli carcerem Romanum, evenerunt. Nihil v. gr. memoratur
de primordiis ecclesiae Philippensis, Thessalonicensis, Romanae,
aliarumque3 nihil de Pauli itinere in Arabiam (cf. annot. ad cap.
IX, 23), de pluribus vexationibus vitaeque periculis quae ipse
subiit (cf. 2 Gor. XI, 23 sq.); nihil de dissensione quae inter
ipsum et s. Petrum exorta est (cf. Gal. ΙΙ, ll sqq.); nihil de
Petri ceterorumque apostolorum itineribuS, etc. Finem igitur
specialem, quem auctor in scribendo sibi proposuerit, investigare
oportet.

ᾧ 4. Scopus auctoris,

Quis autem fuerit auctoris finis, quodnam ejus in rebus seli-
gendis tractandisque consilium, multum olim disputatum fuit,
atque hodiedum in controversia versatur. Quae probabiliora nobis

videntur jam exponemus.
,Scripsit s. Lucas ad Theophilum quemdam, virum ethnico-

christianum, amicum et discipulum suum, cujus gratia antea
suum ordinaverat Evangelium, in eumdem sane finem remotum,
ut ipsum aliosque christianos, in quorum manus liber deveniret,
imprimis ut gentiles, qui ad Christum conversi erant et in
eadem urbe Roma commorabantur, per accuratam propagationis

tradit, quae ad duos illos Apostolos qui Romae Christum praedi-
carunt, sc. ad Petrum et Paulum, spectant3 et ex eorum actis
seligit praecipua quae extra Italiam gesta fuerant, quum alia

. Theophilo, ceterisque christianis ejusdem regionis, satis nota

essent. Igitur, secundum auctoris fluentem, Actus Apostolorum
alteram partem constituunt historiae evangelicae Theophilo in-
scriptae, atque eadem forsitan occasione fuerunt compositi,
nimirum, quia nonnulli res gestas apostolorum, quemadmodum
Christi vitam (Luc. I, 1), narrare temere conati fuerant.

 

