 

10 INTRODUOTIO lN Ao'rus Aros'rOLonum.

Ex his intelligitur cur tot tantaque facta omissa sint:
auctor enim a Spiritu sancto inductus fuit ad ea tautummodo
tractanda, quae ipsemet viderat et audierat, quando familiariter
cnm s. Paulo agebat, vel quae in documentis scriptiS, quibus usus
videtur, inveniebat, vel denique quae scire praesertim cupiebat
Theophilus, quaeque ipsi aliisque libri lectoribus magis forent
utilia. Inde etiam detegitur ratio ob quam librum ad adventum
Pauli Romam concludat, quamvis ea quae ibi, in capite orbis
Romani, peracta fuerant pro fundanda fide eaque propaganda,

maximi essent momenti.
Secundum hanc opinionem, sententia generalis et primaria,

qua ad logicam perfectamque compositionis unitatem opus
universum reducatur, quaerenda non est. Attamen a vero haud
multum aberit qui sequentem scopi et argumenti definitionem
amplexus fuerit.

Definitio. Actuum liber est brevis quaedam, non autem integra,
historia Ecclesiae christianae, primis post fundationem tempo-
ribus, praesertim quatenus opera S. Petri in Palaestinam, et s.
Pauli in alias regiones, propagata fuit ε quae quidem historia
in hunc praecipue finem proximum fuit elaborata, ut, in quantum
Theophilo‚ aliisque quibus primum destinata erat, necesse aut
utile esset, pateret Evangelinm gentilibus aeque ac Judaeis
nuntiandum esse (cf. historiam Cornelii centurionis, cap. X),
neminique legis Mosaicae aut circumcisionis observantiam impo-
nendam esse (cf. cap. XV, ubi de concilio Jerosolymitano).

Hic tamen finis promimus nequaquam excludit alterum remotum,
ratione cujus Lucas utrumque librum, Evangelium et Actus,
scripserit etiam ut, per accuratam narrationem corum quae
Christus et Apostoli in religione constituenda gesserunt, fidem
christianorum, qui haec legerent, perficeret confirmaretque.

ᾧ 5. Divisio libri.

Actuum liber in duas partes commode dividitur, quamvis id
non ferat manifestus auctoris finis nec mens ejus certa.

In priore parte, cap. Ι -- XII, quae decem, circiter annos
complectitur, variae apostolorum aliorumque christianorum res

 

